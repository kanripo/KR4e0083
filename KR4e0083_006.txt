# -*- mode: mandoku-view; -*-
#+TITLE: 文毅集
#+DATE: 2015-08-25 00:18:55.022087
#+PROPERTY: ID KR4e0083
#+PROPERTY: BASEEDITION WYG    
#+PROPERTY: JUAN 卷六
<pb:KR4e0083_WYG_006-1a>¶
欽定四庫全書¶
　文毅集巻六¶
　　　　　　　　　　　　　明　解縉　撰¶
　　七言絶¶
　　　河邊緑柳¶
御柳青青近緑池迎春濯秀不違時皇恩天地同生育¶
雨露無私亦共知¶
漫漫春風入舜韶緑楊舒葉亂鶯調君王不肯娛聲色¶
<pb:KR4e0083_WYG_006-1b>¶
何用辛勤學舞腰¶
　　　退朝即事¶
聖主恭勤日萬幾每因朝退問前疑揮毫親寫蠅頭字¶
常見宫官報酉時¶
赤欄紅映夕陽齊蹀躞天騏度不嘶侍講報來應鎖甲¶
乗輿又過御橋西¶
㭨子南來百粤中黄藤純束赤筠籠恩頒内閣分&KR0157;去¶
猶有大官黄紙封¶
<pb:KR4e0083_WYG_006-2a>¶
大將平胡兀亮阿旌旗雲擁照山河明朝借我雙雄鳳¶
直上青天聽凱歌¶
北京官酒甜於蜜髙品傳宣侑膳珍聖主御筵猶未飲¶
便令分賜及儒臣¶
　　　寄胡郭二駙馬并柬王左軍¶
年年榮近六龍車共拂紅雲被日華一自山中杜門後¶
幾囘清夢到天家¶
　　　白雞&KR0227;花¶
<pb:KR4e0083_WYG_006-2b>¶
雞&KR0227;渾是臙脂染今日如何淺淡粧只為五更貪報曉¶
至今猶帶滿頭霜¶
　　　夜雨泊江西¶
扁舟日泛水雲鄉夜雨秋風宿豫章預恐寒驚慈母線¶
起來先看舊衣裳¶
　　　東劉日昇¶
見説文園多病後又&KR0157;書册卧鄉山新秋詔許歸來早¶
藥裹詩籖任往還¶
<pb:KR4e0083_WYG_006-3a>¶
　　　安慶江上守風¶
莫嘆風波行路難舟船指日是長干東山不為功名出¶
天下蒼生望謝安¶
　　　登鎮江報恩寺超然樓¶
帝城天近甕城髙梵宇嵌岩結構牢試向超然樓上望¶
大江東去漲銀濤¶
　　　西行¶
八千里外客河湟鳥䑕山頭望故鄉欲問别來多少恨¶
<pb:KR4e0083_WYG_006-3b>¶
黄河東去與天長¶
　　　貶河州述懐¶
夢裏心驚長樂鐘幾囘趨侍語從容十年去國傷心淚¶
洒向天河載六龍¶
一身去國片雲輕白苧衣單萬里程九十嚴親離别苦¶
夕陽揮淚倚門情¶
堂上白頭親九十西行萬里赴輪臺人間此是生離别¶
何日金雞遇赦囘¶
<pb:KR4e0083_WYG_006-4a>¶
萬里羇孤祇憶歸將心日日到庭闈封書寄與南囘鴈¶
此去無勞更北飛¶
　　　登鎮邊樓¶
隴樹晴雲萬里秋思親獨上鎮邊樓幾年不見南來雁¶
真個河州天盡頭¶
　　　西行途中即事¶
聖主恩深寛逐客西行不遣過輪臺河州猶在人寰内¶
百二山河去却囘¶
<pb:KR4e0083_WYG_006-4b>¶
四年寒食困羈囚山谷先塋無奈愁想見故園諸弟在¶
夕陽揮淚更登樓¶
　　　交年節日有感¶
白雲親舍楚江頭安得天河着地流惟有月明相識舊¶
夜來相伴倚門愁¶
時俗江南重小年河湟此夜重凄然抱衾冀作還家夢¶
想見嚴親尚未眠¶
去年我為慈親哭此夜嚴親為我愁萬里悲歡那可測¶
<pb:KR4e0083_WYG_006-5a>¶
何人燈下説河州¶
　　　己卯元日有感¶
家住江南似鑑湖料他春色到平蕪不知此日㕘軍廟¶
誰寫新桃換舊符¶
　　　聞鶯有感¶
朝囘緩步午門西烟柳和風滿御隄塞北陣寒飛鳥絶¶
鶯聲只戀上林啼¶
　　　送董倫南還次其留别元韻二首¶
<pb:KR4e0083_WYG_006-5b>¶
九十嚴親兩鬢華孤身萬里倍思家髙飛却羨南囘雁¶
又到金陵楚水涯¶
莫將琴劍老京華到處溪山即是家惟有薫風能解愠¶
不辭相伴到天涯¶
　　　寄徐遜¶
十年天逺神京路榮辱升沉兩不聞此去雙江纔咫尺¶
崆峒山隔萬重雲¶
　　　客中元夕¶
<pb:KR4e0083_WYG_006-6a>¶
去年今日宴傳柑兩袖天香御酒酣今夜客中風又雨¶
可無歸夢到江南¶
　　　寄子享參謀¶
多病文園渴未消自從人日到花朝不知楊柳將春色¶
緑到淮揚第幾橋¶
　　　寄何岳¶
君家伯仲情如海一望南雲思一回好䕶庭前雙桂子¶
初平去後幾花開¶
<pb:KR4e0083_WYG_006-6b>¶
　　　過新淦寄胡能定¶
紫淦提封十萬家市南多見使君車憑將舊日陽春曲¶
散作侯官棠棣花¶
許遜山林紫淦邊彈琴耽酒過年年信知伴鶴遊諸洞¶
何用攀龍上碧天¶
　　　永樂己丑恭遇太祖聖節感舊¶
少事髙皇僅十年每因聖節賜歸船丁寧天語看嚴父¶
八十閒居似列仙¶
<pb:KR4e0083_WYG_006-7a>¶
瞻望宸遊又十年三年宦轍到窮邊天迴地轉星河近¶
夜夢陞朝奉御筵¶
　　　送淳夫弟南歸¶
扁舟新自海門來兄弟承恩入上台金匱琅函多寫遍¶
錦袍新逐早春囘¶
我家詩禮舊箕裘當代承恩孰與儔三入翰林真忝竊¶
莫言投筆可封侯¶
芙蓉山下有唐阡算到於今八百年歸去殷勤看松柏¶
<pb:KR4e0083_WYG_006-7b>¶
白雲常望五雲邊¶
　　　送張教授子彛之成都¶
之官逺向錦官城不用金牛役五丁庠序賢才古鄒魯¶
獻王聲譽漢東平¶
　　　送沈誠莊還臯蘭兼東徐叔拱¶
畫船載酒過楓橋送到東風雪未消此日相逢又相别¶
藍橋西去路迢迢¶
　　　送劉日昇¶
<pb:KR4e0083_WYG_006-8a>¶
灞橋輕雨落塵沙送子南行訪漢槎為寄音書大庾嶺¶
臘前有客看梅花¶
　　　贈蕭世英¶
十九年中别更逢逢君又别意重重煎茶掃地同明月¶
相對彈琴到曉鐘¶
　　　再次前韻¶
江鄉一别異鄉逢十九年中意萬重沽酒滿船賖月色¶
同尋流水聽疎鍾¶
<pb:KR4e0083_WYG_006-8b>¶
　　　贈蕭宗兼以留别¶
鄉里相逢簇繡鞍客中重見别離難新詩為寫齊紈扇¶
一度相思一檢看¶
　　　峽江送髙峻¶
梅雨初收欲曉晴白沙官路馬蹄輕大安橋上簪纓集¶
為送髙人上玉京¶
從容語笑見天真交誼平生有幾人明日分襟江上去¶
多情怕見柳條新¶
<pb:KR4e0083_WYG_006-9a>¶
新篁如㦸草如茵錦江風細波粼粼忍歌三疊陽闗曲¶
絶勝汪倫送故人¶
　　　留别周㢲¶
二十年前同虎榜八千里外客殊鄉匆匆又説明朝别¶
離恨長江有許長¶
　　　寄朝夫文夫朋至三弟¶
我已西行及早囘南山松柏好栽培平生忠孝兼兄弟¶
常有音書日下來¶
<pb:KR4e0083_WYG_006-9b>¶
　　　寄張叔豫劉孟恂二君子¶
繞縣清江月一灣君家别墅在屏山當時故老猶能説¶
晴日笙歌夾路還¶
節義廬陵古所誇宋朝&KR0227;葢盛中華張君舊住禾川上¶
里巷傳呼御帶家¶
東華觀古䕃喬松先月樓髙倚碧峰莫向山頭吹鐵笛¶
清聲唯恐引蛟龍¶
　　　送劉子齡¶
<pb:KR4e0083_WYG_006-10a>¶
髙駢廟下青松樹每到源頭駐馬看紅霧白雲多㪚盡¶
祇宜霜雪共清寒¶
　　　寄非空上人¶
禾川嶺上最髙峰飛錫時敲碧落鐘簷蔔花香月明裏¶
金盂分水受降龍¶
　　　寄鄧維翰¶
經年兩度還鄉里九載相逢話夙心曽見誅茅新築室¶
門前嘉樹總成隂¶
<pb:KR4e0083_WYG_006-10b>¶
　　　寄黄元齋¶
來時蕭峽駐輕舟惆悵初年作逺遊夢裏相思不相見¶
武功山下月輪秋¶
　　　寄孟鏈¶
每到秋時只憶家鑑湖秋水浸明霞湖中蓮子秋成實¶
粒粒涼心滴露華¶
微涼正好課書篇熟讀千囘見昔賢七略五車多閲遍¶
此心方解欲無言¶
<pb:KR4e0083_WYG_006-11a>¶
零落歸來萬里身聖皇深眷語諄諄偷生抱病文陽水¶
洗得西風萬斛塵¶
　　　寄東湖詩隠仲山江丈¶
詩隠東湖看白雲青蓮翠竹自為羣一從亡友哀歌斷¶
罇酒何人與論文¶
　　　寄康中振¶
相别春雲綰柳條相思千里路遙遙丘隅養就沖天翼¶
遲爾乗風上碧霄¶
<pb:KR4e0083_WYG_006-11b>¶
　　　留别劉南洲¶
禾水雲陽地勢連君家習隠在南田條桑種杏閒清晝¶
何必桃源别有天¶
待我懸車返故山相從吹笛月明間鷺江螺浦尋漁伴¶
便勝神仙共往還¶
　　　兵書峽¶
百尺蒼崖吼石麟兵書峽在楚江濵人心只是推諸葛¶
木石無神自有神¶
<pb:KR4e0083_WYG_006-12a>¶
　　　湖南憶子¶
昔年隴右思嚴父此日湘南憶穉兒父子恩深總情切¶
可堪囘首望天涯¶
　　　全州雜興¶
陶生岩畔午風清唐介墳前江水平兩岸鷓鴣啼不盡¶
畫船撾鼓到全城¶
全城三面臨湘水撲地閭閻著姓家侍女畫船爭渡處¶
采蓮采得並頭花¶
<pb:KR4e0083_WYG_006-12b>¶
清湘書院何年起共説湘州柳仲塗想見臯比弦誦處¶
孔顔名理訓生徒¶
國朝太守張君復種得青松夾路長夏日行人多駐馬¶
全州萬樹比甘棠¶
　　　靈川發舟¶
百丈山頭雨乍晴靈川江上水初生薰風隔嵗如相約¶
兩度吹船上玉京¶
　　　桂林午日感舊¶
<pb:KR4e0083_WYG_006-13a>¶
去嵗端陽奉御筵金盤角黍下遙天黄封特賜開家宴¶
囘首薰風又一年¶
　　　過三合驛¶
荔枝子結蟲窠緑倒黏花開女臉紅望見石城三合驛¶
便分岐路廣西東¶
　　　上北劉¶
金雞驛前津吏迎金雞岩下江水聲金雞飛上九天去¶
唯有空岩餘舊名¶
<pb:KR4e0083_WYG_006-13b>¶
三月藤江聽子規桐花細雨濕征衣遙知鄉里逢寒食¶
處處人間上塚歸¶
　　　化州¶
石龍江上水雲腥巨浸東南合四溟神電衛城何處是¶
半邊山色一痕青¶
　　　龍州¶
龍州百尺石為城萬户層樓暮靄横舉網得魚沽美酒¶
滿船明月棹歌聲¶
<pb:KR4e0083_WYG_006-14a>¶
波羅蜜樹滿城闉銅鼓聲喧夜賽神黄帽葛衣墟市客¶
青裙錦帶冶游人¶
交州出到龍州路瘴雨荒烟泣鷓鴣始信玉闗長閉好¶
欲將封事贊皇圖¶
　　　過交趾市橋¶
上將勲庸動百蠻偏禆威略重如山市橋一堠當千里¶
横槊青天白晝閒¶
　　　市橋㑹郭千户作¶
<pb:KR4e0083_WYG_006-14b>¶
沙磧茫茫塞草肥桔橰峰上暮烟飛交河北去天連海¶
蘇武曽將漢節歸¶
　　　交趾和友人¶
香羅着體疊雪輕賜出彤庭憶聖君午夜薇垣清夢裏¶
漏聲猶似日邊聞¶
　　　清逺峽山寺¶
繞澗木犀冬着花上方臺殿頫烟霞雲迷石室和光洞¶
猶是軒轅帝子家¶
<pb:KR4e0083_WYG_006-15a>¶
　　　重過南安¶
少年見説張横浦曽訪南安舊謫居趺迹宛然存石礎¶
至今重到已成墟¶
黄金市鎮水灣環屋瓦髙低竹樹間西北有峰如翠黛¶
舟人説是酒壜山¶
六出飛花玉滿汀碧波江上晚揚舲羊裘不怕江風冷¶
但看天邊兆客星¶
　　　過十八灘¶
<pb:KR4e0083_WYG_006-15b>¶
白浪灘灘跳雪珠青山片片翠縈紆杜鵑啼得花如血¶
正是行人在半塗¶
　　　交趾還途中贈士謙¶
碧落嬉游大醉中偶來嶺外寄行蹤玉堂金馬頻頻夢¶
黄菊青罇處處逢¶
處士年年種菊枝幾囘霜雪滿東籬春風天上移根種¶
又見新承雨露時¶
二十年前處士家淋漓宫錦醉黄花即今童稚皆成長¶
<pb:KR4e0083_WYG_006-16a>¶
留客焚香細煮茶¶
　　　赤壁¶
蘆荻燒殘孟徳舟洞簫吹徹子瞻愁昨從赤壁磯頭過¶
水冷魚驚月一鈎¶
　　　九華山¶
忽報荆山有墮弓生民揮淚濕秋風孤臣淚盡丹心在¶
一似扶桑曉日紅¶
　　　九日南還紀程¶
<pb:KR4e0083_WYG_006-16b>¶
廬阜横江氣勢雄飛流銀漢與天通八千里外南歸客¶
肯靳鄱陽一夕風¶
曽上松湖看赤城仙人道士逺相迎一樽元酒十年醉¶
此日經過始解酲¶
　　　題孤鴉圖¶
棲遲顧影自堪憐肯逐羣飛噪野田海色曈曨朝雨歇¶
又隨紅日上青天¶
　　　竹¶
<pb:KR4e0083_WYG_006-17a>¶
河湟雪壓松千尺不似江南竹一枝龍卧肯隨風浪起¶
朝陽還有鳳來時¶
　　　題蘆雁圖¶
閒隨明月宿蘆花搖落江南未怨嗟萬里不辭天路逺¶
帛書曽到帝王家¶
霜影沉沉起暮寒秋雲荷葉䕶闌干形骸已在希夷外¶
不怕王孫金彈丸¶
　　　題青山白雲圖送廷琛¶
<pb:KR4e0083_WYG_006-17b>¶
宦游誰不愛青山世上浮名好似閒綰住白雲巗際宿¶
任他流水去人間¶
　　　南行題扇¶
行藏用舍皆由命舒巻炎涼動合宜莫向秋風怨搖落¶
明春還發上林枝¶
記得天門頒賜時翬飛鳳羽下龍墀只今流落江南去¶
還有清風及四夷¶
　　　題石田茅屋圖¶
<pb:KR4e0083_WYG_006-18a>¶
石田茅屋歸來計長日呼龍種玉芝髙卧熟眠應不忘¶
五更風雨道塗時¶
　　　戲綵堂¶
春風庭砌長蘭苕堂上慈親&KR0227;鳳翹綵服尊前映朝日¶
囘鑾紫誥下青霄¶
　　　題蔡君謨真蹟¶
汴水東流宋社移中郎名字日星垂精神翰墨猶生氣¶
想見彤庭賜對時¶
<pb:KR4e0083_WYG_006-18b>¶
端明書法繼鍾王佩玉瓊琚在廟堂見説當年推第一¶
米家應自笑疎狂¶
　　　為王衡題畫竹¶
美人手持白紈扇畫出亭亭竹數竿為愛此君心事好¶
最宜炎暑最宜寒¶
　　　題蔡學淵墨竹¶
能畫故人今不見空餘翰墨寄髙情何時歸到螺江上¶
共倚琅玕聽鳳鳴¶
<pb:KR4e0083_WYG_006-19a>¶
　　　題雪竹雙禽圖¶
雪壓篔簹翠葉低文禽聲寂不聞啼上林春好無情到¶
荆棘叢卑只共棲¶
翠竹寒消雪未收雙棲夢醒更何求君王六合皆靈囿¶
飲啄飛翔得自由¶
　　　菜¶
蔬茹甘香可療饑莫云長是在茅茨調羮寶鼎揮金椀¶
肉食曽無厭飫時¶
<pb:KR4e0083_WYG_006-19b>¶
　　　題賢母巻¶
吾伊聲斷熊丸膽燈火烟消墨篆帷不但古人有賢母¶
看碑揮淚痛慈闈¶
　　　題觀奕圖¶
去年曽到爛柯山看着殘棋不肯還自是太平舒化日¶
神仙都只在人間¶
　　　題嵗寒圖¶
羣芳搖落盡凋殘唯有孤松耐嵗寒為道滄洲深雪裏¶
<pb:KR4e0083_WYG_006-20a>¶
獨留蒼翠與君看¶
　　　松¶
石上青松百尺長松花落澗水生香丁寧樵斧休戕伐¶
留待他年作棟梁¶
　　　竹¶
修篁解籜出林梢勁節扶疎長鳳毛佇看他年堅似玉¶
裁竿東海釣金鰲¶
　　　桂¶
<pb:KR4e0083_WYG_006-20b>¶
桂樹團團翠欲流靈根原自月中求東風吹動黄金粟¶
散作人間富貴秋¶
　　　梅¶
瀟灑寒梅吐玉葩暗香浮動老仙家應知鼎鼐調羮味¶
幾向園林傲雪華¶
　　　和山隂宋太史韻¶
大秀千峯菡萏開玉梁髙接九仙臺預從山頂結茅屋¶
待等先生跨鹿來¶
<pb:KR4e0083_WYG_006-21a>¶
令子能書逼右軍新詩妙墨總超羣明朝又向江頭别¶
遥望文星隔五雲¶
　　　戲題卓撒¶
一斧不成兩斧成暫於低處立功名雖然未得居台輔¶
且在人間正不平¶
　　　墨鷹¶
凜凜東風日未西珊瑚枝上暫幽棲千山萬怪藏蹤跡¶
野曠青天不敢啼¶
<pb:KR4e0083_WYG_006-21b>¶
黑鷹度海下林巒怒目雄驚膽氣寒良史筆端參造化¶
為留英氣畫中看¶
　　　題畫¶
樓觀青紅鎖翠烟樹寒濃郁障空天此中誰是孤休客¶
還有嚴裝下瀨船¶
　　　退朝即事¶
少年天子重邊功親到凌烟畫閣中勅賜勲臣繪圖本¶
常將殿扆作屏風¶
<pb:KR4e0083_WYG_006-22a>¶
延英影對碧衣郎端硯纎毫各别床天子垂簾親考試¶
宫人手裏過茶湯¶
雲駁花驄各試行一般毛色一般纓殿前來往重騎過¶
欲得君王别賜名¶
　　　柬某明府¶
都門卿相盡彈&KR0227;賸有文章送縣官他日軺車采循吏¶
蒲鞭應尚笑劉寛¶
趙廣文來辱寄詩開緘雲采動漣漪字江不用栽棠樹¶
<pb:KR4e0083_WYG_006-22b>¶
丹桂林中寄一枝¶
　　　贈澹泉羅彛倫¶
故人散盡獨君存風雨相逢海上村尊酒飲䦨情不盡¶
更留餘燭照黄昏¶
　　　送鎦若齋¶
社燕秋鴻各自飛我來君去若相違西湖西畔梅如雪¶
應有林逋待子歸¶
萬柳千花拂酒旗南陵北苑草離離居庸闗下泉嗚咽¶
<pb:KR4e0083_WYG_006-23a>¶
又是東風欲去時¶
　　　寄友¶
昨日金門進講書君辭丹扆下階除遙知綵服趨庭日¶
何異神仙上碧虚¶
祖帳髙歌易水濵風波萍梗舊雷陳明年定有歸來日¶
共醉青湖玉帶春¶
黄金徑擬飱秋菊紫翠樓將倚晚松聽徹雨聲旋入夢¶
喚醒恨殺五更鐘¶
<pb:KR4e0083_WYG_006-23b>¶
　　　寄于仲寛¶
欲寫鄉書寄故園行人已逺意空存舉頭忽見南來雁¶
個個隨君度塞門¶
　　　遊采石古塘寺¶
古塘姑熟小江邊一路芭蕉緑更妍破衲老僧餘九十¶
細談太祖渡江年¶
　　　過池州¶
日日南風送客舟舒州纔過又池州九華雲捲芙蓉帳¶
<pb:KR4e0083_WYG_006-24a>¶
掛在青天白玉鈎¶
　　　安慶道中¶
半㠶初日皖州城千古英雄此用兵金闕劍光騰紫霧¶
龍眠山色趁新晴¶
連日桐城阻去舟長江無奈拍天浮川靈解識朝天客¶
數遣風濤着意留¶
　　　小孤山¶
彭湖水合大江東孤柱中流勢獨雄千古狂瀾資汝障¶
<pb:KR4e0083_WYG_006-24b>¶
不徒行客仗靈風¶
　　　鞋山¶
凌波仙子夜深遊遺得仙鞋水面浮嵗乆不隨陵谷改¶
化為砥柱障中流¶
　　　泊江西贈友¶
江西水清石鑿鑿士生其間多異才今去歐黄還未逺¶
要須力挽古風迴¶
　　　慧禄寺¶
<pb:KR4e0083_WYG_006-25a>¶
慧禄寺前江水流萋萋芳草滿汀洲十年不到臨江郡¶
依舊青松接畫樓¶
　　　新淦縣¶
早春游望過歐潭青竹紅桃水似藍釣艇畫船山色裏¶
令人只是戀江南¶
　　　憂患中哭滄江兄¶
為憶螺陂字水西兄為和墨我題詩看山縱酒&KR0157;賔客¶
此是平生得意時¶
<pb:KR4e0083_WYG_006-25b>¶
生離死别太匆匆兄騎西行我棹東囘首白沙江上路¶
夕陽黄葉怨秋風¶
弟兄同年復同道對床風雨每相期那知但隔籬東水¶
不見生離死别時¶
少小同遊白下門五人今有一人存江山花柳年年發¶
折柳看花欲斷魂¶
共泛西昌月下舟家貧為有稻梁謀却云但得長如此¶
不願人間萬户侯¶
<pb:KR4e0083_WYG_006-26a>¶
共看芙蓉天馬山遙憐世上幾人間田家有酒邀皆去¶
盡醉相隨步月還¶
沖虚觀裏看江漲又上中華禮白雲還赴故人雞黍約¶
沉沉春夜細論文¶
到家幾日南荒去文水江頭送别時惆悵吞聲淚垂血¶
此情只有兩心知¶
　　　送友人還山隂¶
金鳳洲頭倒玉壺銅塘浦口送飛艫他時記得分&KR0157;處¶
<pb:KR4e0083_WYG_006-26b>¶
花雨春深聽鷓鴣¶
　　　輓鳳岐父尹平御史¶
鳳啣丹詔下天來聖主臨軒策俊才二十三年悲短命¶
鄉人空望繡衣回¶
青春白簡繡衣郎六月寒飛滿面霜文水東流有餘恨¶
此生不復見張綱¶
　　　讀柴望小傳¶
故舊三喪不棄捐柴君髙望世人傳當時淚滴墳前土¶
<pb:KR4e0083_WYG_006-27a>¶
應作黄金徹九泉¶
　　　題仲兄小像¶
彭城風雨夜連床説盡眉山感雁行亦記建文初二載¶
丹青曽畫解中郎¶
　　　咏小松¶
小小青松未出欄枝枝葉葉耐嚴寒如今正好低頭看¶
他日参天仰面難¶
　　　夜泊茶陵¶
<pb:KR4e0083_WYG_006-27b>¶
山遶荒村水遶城蒻蓬藤簟水灘聲秋風淅瀝秋江上¶
人自思鄉月自明¶
　　　白頭鳥¶
風景蕭條鳳不鳴雙棲田野更闗情為誰愁得頭先白¶
一段愁心畫不成¶
　　　題許由棄瓢圖¶
白雲松下日逍遙時掬清泉意更饒借問先生行此樂¶
宫中聖主是唐堯¶
<pb:KR4e0083_WYG_006-28a>¶
　　　哭季岳黄金華¶
旅邸魂驚月在床昨宵夢裏見黄香廢城衰柳空殘雪¶
哭斷斜陽過大梁¶
　　　寄倪以孚¶
孔壁遺經義可尋都因傳註惑人心從頭且莫生枝節¶
記得全文直萬金¶
　　　憂患中寄友¶
金屋曉寒龍硯濕玉階春暖燕泥融如何一夜思鄉夢¶
<pb:KR4e0083_WYG_006-28b>¶
只在文山字水東¶
手扶日月歸真主淚灑乾坤望掖庭身死願為陵下草¶
春風常䕶萬年青¶
　¶
　¶
　¶
　¶
　文毅集巻六¶
